---
title: "Történetünk"
content: "Az AngyalMancsok Alapítvány 2023-ban alakult, miután a Béndekpuszta Mosoly Völgye Alapítvány kutyás terápiával foglalkozó ágát átvezettük ide, minden két- és négylábú résztvevővel együtt. A kuratórium jelenlegi elnöke, Gémesi Rita, 2018 óta vezette a terápiás kutyás munkavonalat, itt tulajdonképpen csak folytatjuk és magasabb szintre emeljük a megkezdett munkát. Az alapítvány egy szívhez szóló és inspiráló utazás, amely Enid, az első terápiás kutyánk történetével kezdődött. Enid indított el mindannyiunkat ezen az úton. Az alapítvány Enid leszármazottainak gazdijaiból alakult, akik terápiás kutya felvezetőkké, habilitációs kiképzőkké vagy segítő kutya tulajdonosokká váltak. Az ő közös munkájuk és elhivatottságuk hozta létre az alapítványt. Az AngyalMancsok Alapítvány céljait úgy éri el leghatékonyabban, hogy a jelenlegi terápiás kutyás állományból tenyészti a következő generációs segítő kutyákat. Tenyésztési tevékenységünket az Angels for Therapy border collie kennelben végezzük, ahol különös figyelmet fordítunk a kutyák megfelelő temperamentumára és képességeire."
image: "/about/story.jpg"
icon: "BookOpen"
priority: 2
---
